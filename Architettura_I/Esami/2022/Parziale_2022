Università degli Studi di Milano - Corso Architettura degli elaboratori e delle reti I – Prof. Borghese
Prima prova in itinere 24.11.2022
Cognome e nome dello studente: Matricola:
Il compito è diviso in due sezioni: la prima sezione a risposta multiple e la seconda sezione a risposte aperte. Per
raggiungere la sufficienza in questa prova occorre raggiungere almeno 6,5 punti con le risposte ai quesiti della prima
sezione.
SEZIONE 1 (Punteggio massimo: 10 punti. Per ogni risposta corretta +1 punto, per ogni riposta sbagliata, -0,25
punti, per ogni risposta mancante 0 punti).
Barrare la risposta esatta tra le 5 risposte possibili: A, B, C, D, E
1. Data una funzione con 3 input, U1, U2, U3 e 2 output: Y1,Y2 determinare se:
Y1 = U1 (!U2) + U2 U3
Y2 = (U1 + U2)(U1 + !U3)
Sia una forma cononica della funzione.
A. Si’
B. No
C. Solo per Y1
D. Solo per Y2
E. Non si può decidere
2. Il numero 234 non si può codificare in IEEE754.
A. Vero
B. Falso
C. Vero se le parole sono a 32 bit
D. Falso se le parole sono a 64 bit
E. E’ un numero intero quindi non si può codificare in IEEE754.
3. Può una sottrazione generare overflow aritmetico?
A. No, mai.
B. Si’, ma solo se il primo termine è minore di zero.
C. Si’, ma solo se il secondo termine e’ minore di zero.
D. Si’, ma solo se i segni dei due operandi sono discordi
E. Si’, ma solo se i segni dei due oprandi sono concordi.
4. Y = ABC + !ABC + A!BC + AB!C + ABC + AB !C + A!B!C + !A!B!C + !A!BC + !AB!C è equivalente a:
A. Y = A
B. Y = B
C. Y = C
D. Y = 1
E. Y = 0
5. L’implementazione di una funzione logica mediante maxtermini (senza semplificazione) ha la stessa complessità
dell’implementazione mediante mintermini.
A. Si’
B. No
C. Si’ solo se il numero di variabili in ingresso e’ pari.
D. Si’ solo se il numero di mintermini e’ uguale al numero di maxtermini
E. Si’ solo se la funzione è dispari
6. Si può calcolare il cammino critico associato a un flip-flop?
A. Si’
B. No
C. Si’ ma solo se è costituito da latch di tipo SR
D. Si’ ma solo se e’ costituito da latch di tipo D
E. Non ha senso perche’ il flip-flop commuta sul fronte di clock
2
7. La frequenza di un segnale (ad esempio il segnale di clock) è l’inverso del periodo
A. Si’
B. No
C. Si’, ma solo se il segnale è una sinusoide
D. Si’, ma solo se il segnale e’ una cosinusoide
E. Si, ma solo se il segnale è il segnale di clock
8. Un moltiplicatore HW svolge una moltiplicazione con un cammino critico che dipende
A. Dall’ampiezza della parola
B. Dal numero di bit diversi da zero del moltiplicatore
C. Dal numero di bit diversi da zero del moltiplicando
D. Dalla tecnologia utilizzata per implementare il moltiplicatore
E. Dall’ampiezza della parola e dal cammino critico di un circuito che calcola l’overflow
9. In una ALU, l’implementazione dell’istruzione di “set on less than”, richiede che
A. La ALU svolga l’operazione di somma e il riporto del sommatore dell’ultimo bit venga portato in ingresso al
multiplexer di uscita.
B. La ALU svolga l’operazione di differenza e il bit di somma del sommatore dell’ultimo bit venga portato in
ingresso al multiplexer in uscita.
C. La ALU svolga l’operazione di differenza e il riporto del sommatore dell’ultimo bit venga portato in ingresso al
multiplexer di uscita.
D. La ALU svolga l’operazione di somma e il bit di somma del sommatore dell’ultimo bit venga portato in ingresso
al multiplexer di uscita.
E. Mette a 1 l’uscita se il bit di segno dei due operandi e’ discorde.
10. La funzione Y = (A XOR B) può essere implementata
A. Con una SOP come: Y = !AB + !A!B
B. Con una POS come: Y = (!A + !B)(A + B)
C. Con una porta NAND come: Y = !(A NAND B)
D. Con una porta NOR come: Y = !(A NOR B)
E. Con un AND negato due volte: !(!(A AND B)
SEZIONE 2 (punteggio massimo 25 punti)
1) [3] Codificare in IEEE754 in singola precisione il numero +1,25. Quale coppia di numeri codificati consecuitivamente
in IEEE754 dista esattamente 1 unità? Perché? Qual è la risoluzione della codifica in virgola mobile, in virgola fissa e
della codifica intera? Perché? Cosa si intende per codifica denormalizzata? Come si codifica la situazione NaN? E la
situazione +/-oo?
2) [6] Costruire una macchina di Huffman che implementa la macchina a stati finiti capace di riconoscere la stringa “
XY“ in un testo. Si noti che le 2 lettere “XY” devono essere precedute da uno spazio mentre può seguire un qualsiasi
carattere. La macchina parte ad analizzare il testo dalla stringa vuota: “”. E’ possibile calcolare complessità e cammino
critico? Che tipo di bistabili devono essere utilizzati? Quali altri bistabili conoscete? Quali sono le loro caratteristiche?
3) [10] Data la seguente tabella della verità:
x y z | u1 u2
_____|______
000 | 1 1
001 | 1 0
010 | 1 1
011 | 0 0
100 | 0 X
101 | 0 X
110 | 0 X
111 | 0 X
a) Scrivere la funzione u1 nella prima e nella seconda forma canonica [2].
b) Semplificare la prima forma canonica di u1 con le Mappe di Karnough [1].
c) Ricondurre la prima forma canonica di u1 nella sua seconda forma canonica utilizzando la manipolazione
algebrica [3].
d) Scrivere l’espressione algebrica a complessità minima di u2, scegliendo opportunamente i valori indifferenti delle
uscite. [2]
e) Implementare le funzioni u1 e u2 con una PLA e con una ROM. [2].
4) [1] Spiegare chiaramente su quale principio si basi il sommatore ad anticipazione di riporto?
5) [1] Calcolare in complemento a 2, su 8 bit, la seguente operazione scritta in notazione decimale: 9 - 10.
6) [2] Dato un latch sincrono di tipo D la cui uscita è Q = 0 e l’ingresso e’ D= 0. Cosa succede quando D va a 1? Quanto
tempo viene richiesto per la eventuale commutazione, supponendo che il tempo di commutazione di una porta logica a
due ingressi sia 0,1 ps. Definire di quali tempi occorre tenere conto per dimensionare il clock di un’architettura. Scrivere
la tabella di eccitazione di questo latch.
7) [1] Descrivere alcuni degli sviluppi più importanti nella storia delle Architetture.
8) [1] Spiegare perché la porta NAND è chiamata porta universale.
